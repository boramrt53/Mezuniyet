<!DOCTYPE html>
<head>
    <title>Synom</title>
    <link rel="stylesheet" href="style.css">
    <title>Sanayi Devrimi</title>
</head>
<body>
    
    
             
   
    <h1>Sanayi Devrimi </h1>

    <p>Sanayi Devrimi ya da Endüstri Devrimi, bazen Birinci Sanayi Devrimi ve İkinci Sanayi Devrimi olarak ayrılan ve insan ekonomisinin Tarım Devrimi'ni takip eden, daha yaygın, verimli ve istikrarlı üretim süreçlerine doğru küresel bir geçiş dönemidir. Büyük Britanya'da başlayan Sanayi Devrimi, yaklaşık 1760'tan yaklaşık 1820-1840 yılları arasındaki dönemde Kıta Avrupasına ve Amerika Birleşik Devletleri'ne yayıldı. Bu geçiş, elle üretim yöntemlerinden makinelere geçişi; yeni kimyasal üretim ve demir üretim süreçlerini; su gücü ve buhar gücünün artan kullanımını; takım tezgâhlarının geliştirilmesini ve makineleşmiş fabrika sisteminin yükselişini içeriyordu. Üretim büyük ölçüde arttı ve bunun sonucunda nüfusta ve nüfus artış hızında benzeri görülmemiş bir artış yaşandı. Tekstil endüstrisi modern üretim yöntemlerini ilk kullanan sektör oldu ve tekstil istihdam, çıktı değeri ve yatırılan sermaye açısından baskın sektör haline geldi.</p>

    <p>Teknolojik ve mimari yeniliklerin çoğu İngiliz kaynaklıydı. 18. yüzyılın ortalarında Britanya, Kuzey Amerika ve Karayipler'deki kolonileriyle küresel bir ticaret imparatorluğunu kontrol eden dünyanın önde gelen ticari ülkesiydi. Britanya, Doğu Hindistan Şirketi'nin faaliyetleri aracılığıyla Hindistan alt kıtasında, özellikle de sanayileşme öncesi Babür Bengal'inde büyük bir askeri ve siyasi hegemonyaya sahipti. Ticaretin gelişmesi ve iş dünyasının yükselişi Sanayi Devrimi'nin başlıca nedenleri arasındaydı: 15 Mahkemelerin mülkiyet hakları lehine karar vermesi gibi hukuk alanındaki gelişmeler de devrimi kolaylaştırdı. Girişimcilik ruhu ve tüketici devrimi İngiltere'de sanayileşmenin başlamasına yardımcı oldu ve 1800'den sonra Belçika, Amerika Birleşik Devletleri ve Fransa'da da bu durum taklit edildi.</p> 
        
    <p> Sanayi Devrimi, maddi ilerleme açısından insanlığın tarımı benimsemesiyle kıyaslanabilecek, tarihte önemli bir dönüm noktası oldu. Sanayi Devrimi günlük yaşamın hemen her alanını bir şekilde etkiledi. Özellikle, ortalama gelir ve nüfus daha önce benzeri görülmemiş sürekli bir büyüme sergilemeye başladı. Bazı ekonomistler, Sanayi Devrimi'nin en önemli etkisinin Batı dünyasındaki genel nüfusun yaşam standardının tarihte ilk kez istikrarlı bir şekilde artmaya başlaması olduğunu söylerken diğerleri 19. yüzyılın sonları ve 20. yüzyıla kadar anlamlı bir şekilde iyileşmeye başlamadığını belirtti. Sanayi Devrimi ve modern kapitalist ekonominin ortaya çıkışından önce kişi başına düşen GSYH genel olarak istikrarlıyken, Sanayi Devrimi kapitalist ekonomilerde kişi başına düşen ekonomik büyüme dönemini başlattı. Ekonomi tarihçileri, Sanayi Devrimi'nin başlangıcının, hayvanların ve bitkilerin evcilleştirilmesinden bu yana insanlık tarihindeki en önemli olay olduğu konusunda hemfikirdir.</p>
        

        
    <img src=https://cahil.co/wp-content/uploads/sanayi-devrimi-nedir-sonuclar%C4%B1-makine-isci-3.jpg alt="Image4"
    width="500"
    height="300">
    
   


    <h2>Sanayi Devrimi Çevreyi Nasıl Etkiledi?</h2>

    <p>Sanayi devrimi sonucunda ortaya çıkan daha çok kentsel alanlarda yaşayan endüstriyel toplumlarda
        toplumun refah talebi ve tüketim eğilimleri endüstriyel üretimin aşırı ölçülerde artmasına yol açmış,
        aşırı üretim artışı ise doğal kaynakların sınırsızca kullanımını gerekli kılmıştır. Bu nedenle
        endüstrileşme ile birlikte ortaya çıkan modernleşme ve teknolojik gelişmeler ekonomik kalkınma,
        ekonomik büyüme ve toplumsal refahı en üst toplumsal değerler haline getirmiştir. Dolayısıyla
        ekonomik kalkınma ve büyümenin gerçekleştirilmesi için doğal kaynakların sınırsızca kullanımı
        zorunlu bir gereklilik olarak ortaya çıkmıştır. Bu süreçlerin sonucunda doğa kendi başına bir değer
        olmaktan çıkarak ekonomik refahın sağlanması için sınırsızca kullanılan ve sömürülen bir ekonomik
        değer olarak algılanmaya başlanmıştır. Böylece doğal kaynaklar tükenmeye başlamış, doğanın kendi
        kendini yenileme niteliği zarar görmüştür.</p>
        <p>Son yıllarda en çok tartışılan konulardan biri olan küresel
        ısınmanın başlıca sebebi atmosferdeki sera etkisine neden olan gazların oranındaki çok hızlı artıştır.
        Sera etkisine neden olan başlıca gaz ise benzin, kömür ve doğal gaz gibi fosil yakıtların kullanımıyla
        atmosfere yayılan karbon dioksit (CO2) gazıdır.</p>
        <p>Günümüzde karbon emisyonunun çevreye verdiği zararlar önemli boyutlara ulaşmıştır. Emisyonlardaki
        hızlı artış neticesinde bu artış hızını kontrol altına almak için dünyada ciddi bir farkındalık oluşturma
        çabası başlamıştır. İlk kapsamlı çalışma Roma Kulübü’nün “Büyümenin Sınırları” başlıklı raporunda
        1972 yılında yapılmıştır. Rapora göre, “Dünya nüfusunda, sanayileşmede, gıda üretiminde, doğal
        kaynakların tüketiminde ve çevre kirlenmesinde bugünkü büyüme eğilimi devam edecek olursa,
        dünyamızda ekonomik büyüme gelecek 100 yıl içinde sınıra dayanacaktır” (Meadows, 1978). Bu rapor,
        ekonomik büyümenin yavaşlaması gerektiğine dair bir ihtiyaçtan bahsederek bunu bilimsel bir şekilde
        göstermiştir.</p>
        <p>Kyoto Protokolü 1997’de Japonya’da imzaya açılmış ve pek çok ülke tarafından imzalanmıştır. Karbon
        emisyonlarının artış hızını kontrol altına almak için birtakım projeler ve politika önerileri
        geliştirilmiştir. 1992 Yılında Rio Zirvesi ile başlayan iklim değişikliği müzakereleri 2015 yılında küresel
        bir uzlaşma niteliği taşıyan Paris Anlaşması ile sonuçlanmıştır. Ekonomik ve siyasi yapıları farklılık arz
        eden 196 ülkenin iklim değişikliği mücadele noktasında böyle bir anlaşmaya varabilmesi tarihi ve hayati
        önemdedir.</p>

    <img src=https://almanlaryapmis.com/wp-content/uploads/sanayi-devrimi-02.jpg alt="Image5"
    width="500"
    height="300">
    
    
    <h2>Sanayi Devrimi Nasıl Başladı ve İlerledi?</h2>

    <p>Sanayi Devrimi; 18. yüzyılda, önce İngiltere'de başlayan demir ve kömürün asıl enerji kaynağı ve hammaddeyi oluşturduğu bir makineleşme çağıdır. Kömür, buhar ve makinenin birleşiminin ortaya çıkardığı Sanayi Devrimi önemli ekonomik, siyasal ve toplumsal dönüşümlere neden olmuştur. Batı Dünyası bir şehir toplumu hâline gelmiştir. Kırdan şehre göç olmuştur ve bu nüfus, gelişmiş fabrika sistemlerindeki çalışan iş gücü kitlesinin oluşmasına sebep olmuştur.</p>

    <p>Sanayi Devrimi, Avrupa'da burjuva sınıfının yapı değiştirmesine ve yeni bir işçi sınıfının doğmasına yol açmıştır. Eski burjuva sınıfına fabrika sahipleri de katılmıştı. Burjuva sınıfı artık her ülkede en zengin sınıf haline gelmiştir. Ancak ülkelerin çoğunda orta sınıf pek çok siyasal ve sosyal haklardan mahrum bırakılmıştır. Bu haklarını elde etmek için 19. yüzyılın sonlanmasını beklemek zorunda kalmışlardır.</p>
        
        
    <p>Sanayi tesislerinde çalışan çocuk işçiler:
       Avrupa'da Sanayi Devrimi öncesinde de bir işçi sınıfı varlığını göstermiştir. Bu sınıf her zaman çoğunlukta ancak bilinçsiz bir düzene sahipti. Sanayi Devrimi sonucunda işçi sınıfı bilinçlenmeye başlamıştır. Toplumların hemen hepsinde en kalabalık sınıfını oluşturmuştur. İşçi sınıfı, yoğunluğuna karşın ekonomik ve siyasal haklardan mahrumdur. Ücretleri düşük, yaşama ve çalışma koşulları elverişsizdir. Çalışma saatleri uzun, fabrikalar havasız ve her türlü sağlık koşullarından uzak bir özellik göstermiştir.</p>
        
    <p>Siyasal açıdan oy hakları yoktur. Sendikalaşma ve grev yasaktır. Ancak işçiler artık bu durumun farkındadır ve bilinç sahibi olmuşlardır.</p>

    <img src=https://upload.wikimedia.org/wikipedia/commons/thumb/f/f0/1890heyenbrock.jpg/640px-1890heyenbrock.jpg alt="Image6"
    width="500"
    height="300">
    
    <h2>Sanayi Devriminin Oluşturduğu çevrenin dengesini bozan unsurların etkilerini nasıl azaltabiliriz?</h2>

    <p>Sanayileşme, fabrika atıkları yoluyla ormanların, bitki örtüsünün, diğer doğal kaynakların tahrip olmasına, türlerin yok olmasına, hava ve su kirlenmesine neden olmanın yanında, gürültü gibi diğer çevre sorunlarına da kaynaklık etmektedir.
        Bu unsurları dengelemek ve çevreye olan zararını azaltmak için halk bilinçlendirilmeli ve yapılan yasak şeylere karşı yasakları artırmalıdır. Fabrika atıkları kontrol altına alınmalı, fabrika bacalarına filtre takılmalıdır.Sanayi Devrimi sonucu çevreyi ve doğayı kötü etkileyen, dengesini bozan şeylere karşı önlem aınmalı, bu etkenlerin canlıları etkilemesi engellenmelidir.</p>
    